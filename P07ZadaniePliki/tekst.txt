Kilka tygodni temu Europejskie Centra Kontroli i Prewencji Chorób (ECDC) po cichu utworzyły stronę internetową, na której można śledzić i porównywać prognozy zakażeń i zgonów z powodu COVID we wszystkich krajach Europy.
NAJCZĘŚCIEJ CZYTANE
Zaszczepiłam się od ręki, chociaż mój PESEL zaczyna się od 7. "Nie chcemy zmarnować ani jednej dawki"
 POZNAŃ
Zaszczepiłam się od ręki, chociaż mój PESEL zaczyna się od 7. "Nie chcemy zmarnować ani jednej dawki"
Kasia Sokołowska: "Moda nie jest jednorazowa"
MATERIAŁ PROMOCYJNY PARTNERA
Kasia Sokołowska: "Moda nie jest jednorazowa"
Przeciętny człowiek codziennie przyjmuje około 5 gramów plastiku. "To tak, jakbyśmy raz w tygodniu zjadali kartę płatniczą"Przeciętny człowiek codziennie przyjmuje około 5 gramów plastiku. "To tak, jakbyśmy raz w tygodniu zjadali kartę płatniczą"
"Reformy" PiS spowolniły pracę sądów zamiast ją przyspieszyć. Resort Ziobry wreszcie ujawnił statystyki"Reformy" PiS spowolniły pracę sądów zamiast ją przyspieszyć. Resort Ziobry wreszcie ujawnił statystyki
Duże zmiany w przyznawaniu renty. Przedłużanie rent bez badań
 PORADNIK
Duże zmiany w przyznawaniu renty. Przedłużanie rent bez badań
To nie jest kraj dla chorych ludzi. Masz choroby współistniejące? Spadasz na sam koniec kolejki szczepień
 KRAKÓW
To nie jest kraj dla chorych ludzi. Masz choroby współistniejące? Spadasz na sam koniec kolejki szczepień
REKLAMA

38
epidemia koronawirusa, koronawirus, COVID-19,Periscope
Od początku pandemii mnóstwo grup naukowców zajmuje się tworzeniem matematycznych modeli, które starają się przewidzieć liczbę zakażeń i zgonów z powodu COVID-19.

Na tych prognozach rządy wielu państw opierają decyzje o wprowadzeniu lub poluzowaniu obostrzeń.

Pandemia koronawirusa
Czytaj także:
Prof. Kucharski: Epidemię napędzają superzakaziciele
Ile jednak są one warte? Komu można wierzyć, a kto się przeważnie myli? Odpowiedź jest często kwestią życia i śmierci, bo decyzje dzisiaj podejmowane przez rządy wpływają na to, co stanie się za kilka tygodni.

W rozstrzyganiu wątpliwości może pomóc europejskie centrum prognoz COVID-19 (European Covid-19 Forecast Hub) - wspólny projekt Centrum Matematycznego Modelowania Chorób Zakaźnych w Londyńskiej Szkole Higieny i Chorób Tropikalnych oraz Europejskich Centrów Prewencji i Kontroli Chorób (ECDC).

REKLAMA

Centrum zachęca zespoły, które zajmują się przewidywaniem rozwoju epidemii w Europie, do przesyłania wyników swoich analiz i prognoz. Dotyczą one liczby spodziewanych nowych zakażeń oraz zgonów w kolejnych czterech tygodniach.

Co tydzień te prognozy można więc porównać z rzeczywistością. Na podstawie nadesłanych przewidywań powstaje też prognoza uśredniona (EuroCOVIDhub-ensemble), która oddaje trend wszystkich analiz.

Strona jest otwarta dla wszystkich, wyniki są podawane w formie standaryzowanej, tak aby można było je łatwo porównywać.

Prognozy rozwoju COVID-19 w Polsce
Dla naszego kraju prognozy na najbliższe tygodnie nie są optymistyczne.

Z 15 modeli zdecydowana większość (13) pokazuje, że liczba zakażeń wzrasta, wszystkie prognozują też coraz większą liczbę zgonów z powodu COVID-19. 
Z trzech polskich modeli - ICM-agentModel, MIMUW-StochSEIR, MOCOS-agent1 - tylko ten ostatni przewiduje spowolnienie epidemii i spadek liczby zakażeń w najbliższym tygodniu.

Standaryzowane prognozy są wstępem do kolejnych badań.   

Demokratyczna Republika Konga boryka się z drugą największą na świecie epidemią wirusa Ebola, w której zginęło ponad 1800 osób.
Czytaj także:
Następna zaraza spadnie ze ściętych drzew. Co spędza sen z powiek epidemiologom?
- Naszym celem jest stworzenie statystycznego narzędzia do porównywania różnych odpowiedzi na pandemię - mówi nam Paolo Giudici, profesor statystyki z Uniwersytetu w Pawii. - Analizujemy liczbę zakażeń w wielu europejskich krajach i na podstawie aktualnej liczby zakażeń stawiamy prognozę, jak będzie jutro, za tydzień, za miesiąc. Bierzemy przy tym pod uwagę ograniczenia wprowadzane w różnych krajach. To może nam powiedzieć, na ile efektywne są różne strategie tłumienia epidemii.

Opracowany na Uniwersytecie w Pawii matematyczny model (UNIPV-BayesINGARCHX) bada m.in. wpływ rządowych interwencji na ograniczenie zakażeń.

- Na razie nasz model sprawdził się najlepiej ze wszystkich prognoz dla Włoch, całkiem nieźle też przewidział rozwój sytuacji w Niemczech, Francji i Hiszpanii - chwali się Paolo Giudici.

We Włoszech i Hiszpanii epidemia nieco odpuszcza, na co - zdaniem naukowca - największy wpływ ma pogoda, bo na południu Europy już w pełni jest wiosna. Dużo gorsza sytuacja epidemiczna panuje we Francji, liczba zakażeń mocno wzrasta także w Niemczech.

Jak najlepiej tłumić epidemię
W pierwszej fali pandemii wiosną ub. roku wszystkie kraje zachowały się podobnie - wprowadziły twardy i brutalny lockdown. Teraz mamy konglomerat mieszanych strategii: każdy kraj prowadzi swoją politykę, ograniczenia są bardziej i mniej restrykcyjne, dotyczą też różnych dziedzin gospodarki. Trudno wyrokować, która z decyzji ma największy wpływ na rozwój epidemii.

- Stosunkowo łatwo ocenić, jak dany kraj sobie dobrze radzi z tłumieniem epidemii, ale trudniej ustalić, które z ograniczeń dało najlepszy efekt - uważa prof. Giudici. Zdaniem naukowca Europa potrzebuje dobrego narzędzia badawczego, które pozwoli przewidywać, jak poszczególne restrykcje - np. zamykanie szkół, biur, galerii handlowych czy ograniczenia w poruszaniu się  - wpływają na liczbę zakażeń i zgonów, a przy okazji także na stan gospodarki.

Co ciekawe, prof. Giudici jest przekonany, że jednym z parametrów okaże się kultura i regionalne zróżnicowanie. Podobne restrykcje w różnych krajach mogą przynosić odmienne skutki. 
- Nie było tego w pierwszej fali zakażeń. Wtedy w zasadzie Europejczycy wszędzie jednakowo poddawali się restrykcjom, choć były bardzo ostre - wspomina uczony. - Teraz obserwujemy, że ludzie różnie reagują na ograniczenia. W niektórych krajach respekt dla prawa jest wyższy, ale w innych obywatele nie mają do władzy zaufania, więc jej nie słuchają i nie poddają się regulacjom.

Redakcja 'Gazety Wyborczej'
Czytaj także:
"Gazeta Wyborcza" jako jedyne medium współpracuje z siecią europejskich uczelni w unijnym projekcie Periscope
Pandemia COVID-19 pokazała, że granica pomiędzy państwami radzącymi sobie z kryzysem a tymi, które oblały test, nie jest wyznaczona zamożnością kraju ani nawet stanem opieki zdrowotnej. Niektóre państwa, jak np. Tajwan, Wietnam czy Nowa Zelandia, były w stanie niemal do zera stłumić falę zakażeń. Były takie, które wprawdzie nie ustrzegły się od nawrotów epidemii, jak Korea Południowa i Finlandia, ale zakażenia utrzymywały na dość niskim poziomie, który nie przeciążał systemu opieki zdrowotnej. Nie zawsze też bardzo ostre ograniczenia zadziałały, np. w Peru mimo twardego lockdownu krzywa zakażeń wybuchła.

W jaki sposób zakodować w matematycznych modelach strategie różnych państw, aby można było potem w sposób obiektywny ocenić i porównać ich wpływ na przebieg epidemii - liczbę zakażeń, zgonów, a także skutki gospodarcze? To wciąż nierozwiązany problem. 

Zajmie się tym jeden z projektów badawczych o nazwie CoronaNet, do którego przystąpiło konsorcjum Periscope, złożone z 32 uniwersytetów i instytutów badawczych z Europy, m.in. London School of Economics, Karolinska Institutet, Uniwersytet w Gandawie, Politechnika w Delft czy Uniwersytet w Pawii.